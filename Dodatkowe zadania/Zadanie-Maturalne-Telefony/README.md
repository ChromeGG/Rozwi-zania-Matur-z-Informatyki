Zadanie maturalne.

System audio-tele zarejestrował numery telefonów komórkowych osób, które telefonowały pod wskazany numer, aby otrzymać nagrodę. Wiele osób, licząc na zwiększenie prawdopodobieństwa otrzymania wygranej, dzwoniło wielokrotnie. W pliku tekstowym o nazwie telefony.txt znajduje się 1000 zarejestrowanych numerów telefonów (połączeń), w tym także wielokrotnie zapisane numery telefonów osób, które bardzo chciały wygrać.

Każdy numer telefonu umieszczony jest w jednym wierszu.
Korzystając z danych umieszczonych w pliku telefony.txt, wykonaj polecenia a) – h).
Każdą odpowiedź do punktów a) – g) umieść w pliku o nazwie zad_6.txt poprzedzając ją oznaczeniem odpowiedniego punktu.

a) Ile razy telefonowano z numeru 504 669 045?
b) Z którego numeru telefonowano najczęściej i ile razy?
c) Ile numerów telefonów pochodzi z grupy numeracyjnej rozpoczynającej się od 511?
d) I nagroda będzie losowana spośród osób, w których numerze telefonu suma cyfr
parzystych jest większa od 42. Ile osób weźmie udział w losowaniu?
e) II nagroda będzie losowana spośród osób, w których numerze telefonu występują
przynajmniej cztery cyfry 1. Ile osób weźmie udział w losowaniu?
f) III nagroda będzie losowana spośród osób, w których numerze telefonu ostatnią cyfrą jest 2, a mediana wszystkich cyfr wchodzących w skład numeru telefonu jest liczbą podzielną przez 3 bez reszty. Ile osób weźmie udział w losowaniu?
g) Utwórz zestawienie zawierające w pierwszej kolumnie numery telefonów, z których dzwoniono przynajmniej 2 razy, a w drugiej kolumnie odpowiadającą liczbę połączeń z tego numeru telefonu.
h) Wykonaj wykres kolumnowy do zestawienia z punktu g. Pamiętaj o prawidłowym
i czytelnym opisie osi wykresu.
